# Tema: COVID Centar


# Opis teme
Čitav svijet zahvatila je već dobro poznata pandemija COVID-19, te je prebacila čitav život na online režim rada.
COVID centar olakšat će ljudima koji sumnjaju na prisustvo COVID-19 da pročitaju nešto više o samim simptomima, omogućit će im online naručivanje za testiranje na prisustvo COVID-19.
COVID centar, povezan sa svim domovima zdravlja će pratiti broj zaraženih, broj izliječenih, broj hospitalizovanih. Također, moguć je uvid u broj vakcina u državi,
broj vakcinisanih te je moguće (ukoliko osoba ispunjava određene uvjete) naručiti se za vakcinaciju. U COVID centru moguće je pratiti globalnu sliku broja zaraženih iz svih 
zemalja svijeta koje objave dnevni podatak o broju zaraženih.

# Detaljna specifikacija 

**Online pregled (odabir simptoma), opis simptoma**

Kroz online pregled korisniku centra biti će ponuđeno da odabere različite simptome koje prouzrokuje sam virus, u dodatnoj sekciji moći će opisati svoje stanje te uputiti hitnu poruku doktoru.

**Online naručivanje za testiranje**

Nakon samog pregleda i mišljenja doktora, ukoliko je doktor predložio testiranje, korisnik centra će jednostavnim klikom odabrati dan za testiranje, a od sistema će dobiti povratnu poruku koja će sadržati: Broj kabine, tačno vrijeme u kojem osoba treba biti u redu za testiranje (period će biti izračunat na osnovu prosječnog trajanja testiranje jedne osobe i do tada već naručenih osoba na testiranje u tom danu). Također, ukoliko osoba ne može biti prisutna u tom periodu, moći će ručno odabrati tačno vrijeme i pridržavati se istoga.

**Rezultati testiranja**

Testiranoj osobi bi u roku od nekoliko sati trebala stići poruka koja sadržava nalaz testiranja u kojem će stajati rezultati testiranja, mišljenje i savjeti doktora. Svaki pacijent će moći odabrati opciju da isprinta svoj nalaz.

**Online naručivanje za slikanje pluća i vađenje krvi**

Ukoliko se testirana osoba osjeća loše, može dodatno opisati svoje trenutno stanje te ukoliko se ono pogorša, osoba se može prijaviti za slikanje pluća i vađenje krvi po istom protokolu kao i naručivanje za samo testiranje. Svaki pacijent će moći u bilo kojem trenutku isprintati svoj zdravstveni karton.

**Uvid u sve bitne brojeve**

Svakom korisniku će biti dostupan pregled svih bitnih brojeva, kao što su: broj zaraženih, testiranih, hospitalizovanih, broj ljudi na respiratoru, broj izliječnih te broj dostpunih vakcina, broj vakcinisanih, broj prijavljenih za vakcinaciju. Svi podaci će biti ažurirani na dnevnoj bazi i postojat će napomena kada su ažurirani.

**Online naručivanje za vakcinaciju**

Uz popunjen određeni formular, osoba se može prijaviti za vakcinaciju, te ukoliko zadovoljava uvjete kao što su broj godina, rizična grupa i slično, dobija svoj termin, mjesto i vrijeme vakcinacije, kao i poruke napomene kada dođe vrijeme istoj.

**Pregled simptoma pacijenta**

Svaki doktor ima uvid u sve predane zahtjeve za davanje mišljenja, broj simptoma, te broj koliko dana ih osoba osjeća će biti ključan u odluci za testiranje.
Doktor će kroz par klikova moći odobriti i poslati povratnu poruku osobi koja ja poslala zahtjev. Time će i izdati uputnicu za testiranje.

**Doktorova dostupnost**

Doktori će biti stalno dostupni i imat će spisak svih pozitivnih osoba koje u bilo kojem trenutku mogu napisati poruku i opisati svoje stanje. Takva poruka stiže do doktora koji može izdati uputnicu da pacijent: slika pluća, izvadi krv ili bude hitno smješten u bolnicu. Doktor će moći klikom na opciju pozovi Hitnu Pomoć odmah poslati ekipu do pacijenta. Klikom na tu opciju, hitnoj pomoći bi se proslijedile bitne informacije kao što su adresa i broj telefona pacijenta.

**Vrijeme za pauzu**

Klikom na opciju - "Odlazak na pauzu" doktoru se automatski počinje brojati vrijeme pauze. Dnevno ima pola sata, ukoliko se doktor ne bi nakon pola sata prijavio da se vratio na dežurstvo, administratoru stranice bi dolazilo upozorenje o odsustvu doktora.

**Administratorove uloge**

Svaki adminisitrator centra voditi će brigu o dnevnim brojkama i stalno će biti dostupni jer će i pacijenti i doktori uvijek moći poslati poruku administratorima. Pored dostupnih, u svakom trenutku administrator može vidjeti prijavljene doktore, pratiti njihovo radno vrijeme i vrijeme pauze. Ukoliko doktori kasne ili pacijenti šalju prijeteće ili neprikladne poruke, administratori su ti koji mogu poslati automatsko upozorenje bilo kome da će biti odstranjen sa same mreže. 

# Akteri 
  - Potencijalni pacijent (posjetitelj COVID centra)
  - Pacijent
  - Doktor
  - Administrator  
  
---
Budući da je tema aktuelna i podložna promjenama , moguće je uvođenje novih ili pojedine izmjene postojećih opcija centra.

## Tim
© Pozderac Admir, Hasanović Ahmedin, Dervišević Vedad
